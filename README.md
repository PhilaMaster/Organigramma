Progetto di ingegneria del software 23/24 - Organigramma aziendale.
Organigramma Aziendale

Si vuole sviluppare un’applicazione per la gestione di un organigramma aziendale (https://it.wikipedia.org/wiki/Organigramma). L’applicazione deve consentire di aggiornare dinamicamente la struttura di una determinata organizzazione. In particolare, è possibile definire le tipologie di unità (ad es. dipartimenti), sottounità organizzative (ad es. gruppi di lavoro) e/o di organi di gestione organizzati gerarchicamente. La figura seguente riporta un esempio (parziale) di organigramma. 
L’applicazione deve consentire inoltre di definire i ruoli occupati dai vari dipendenti e di stabilire quali sono i ruoli possibili per ciascuna unità organizzativa. I ruoli introdotti possono avere senso in alcune unità e non in altre. Ad esempio, nell'organigramma raffigurato, il ruolo di direttore può essere associato, a tutte le unità organizzative rappresentate al livello gerarchico sottostante  il consiglio di amministrazione, ma non nelle altre. 
Ciascun dipendente dell’azienda deve essere associato ad uno o più ruoli in determinate unità organizzative. Ad esempio il dipendente ‘Mario Verdi’ può svolgere contemporaneamente il ruolo di direttore dell’area vendite e di consigliere nel consiglio di amministrazione. 


 

L’applicazione deve consentire di memorizzare su memoria secondaria (ad esempio file  dbms) gli organigrammi che gestisce.

A valle di un’opportuna modellazione del dominio di interesse e di identificazione dei requisiti progettare e sviluppare un prototipo dell’applicazione che abbia un’interfaccia utente grafica (può essere anche web-based). 
Descrivere tutte le fasi del processo di realizzazione dell’applicazione utilizzando gli opportuni diagrammi UML. Nella fase di progettazione impiegare i design pattern ritenuti più opportuni motivando adeguatamente la scelta. 


Traccia completa: https://docs.google.com/document/d/11ZxRfxgwv-bGCMV1jbNmc9hNf6aGulgKOF9NZcEn3nM/edit
